Cu atât mai mult izvoarele se slobozesc și încarcă această fântână cu mai multă apă, în sensul că dacă s-au acumulat pentru un scriitor anumite emoții, anumite situații de viață, o psihologie și deja deci, aceste informații nu-i permit să doarmă, nu-i permit să-și găsească, să-și găsească răgazul și liniștea, el este obligat ca din preaplinul lui să așeze pe hârtie aceste rânduri și, bineînțeles, să le confere acea ordine, să le confere acea structură pe care o consideră de cuviință că este cea mai potrivită. Mai spuneți despre dumneavoastră că nu aparțineți unei generații literare și că sunteți ca o pasăre ruptă de stol. Așa v-ați dorit dumneavoastră sau așa s-au aranjat lucrurile? Eu în general detest, e un cuvânt foarte dur, dar detest criteriile generaționiste de a-i compartimenta pe scriitori în funcție de anumite curente literare, în funcție de anumite generații, și vreau să vă ofer câteva exemple foarte foarte elocvente din acest punct de vedere. În literatura română scriitori pe care astăzi îi considerăm monști sacri, scriitori celebri au debutat foarte târziu, când zic acest lucru mi-aduc aminte de Tudor Arghezi, care a debutat la vârsta de patruzeci și șapte de ani, dar cu un volum memorabil: “Cuvinte potrivite”. Cum l-am putea încadra pe Tudor Arghezi care a debutat cam în aceeași perioadă cu Nicolae Labiș plus minus câțiva ani, deși îi separă deci, din punct de vedere al vârstei, cam aproximativ vreo cincizeci de ani. Deci, chiar și din acest punct de vedere eu consider că în regimentarea scriitorilor din punct de vedere generaționist, din punct de vedere al curentelor, al direcțiilor literare, nu este una pozitivă, pentru mine cel mai important este ca literatura să răspundă la următoarea întrebare, ea trebuie să genereze emoții, trebuie să genereze stări de spirit furtunoase și, mai mult decât atât, o literatură trebuie să se memorizeze ca un cântec, fiindcă veniți din aceasta sferă, ca un cântec pe care dacă nu-l poți fredona, eu cred că acel cântec nu și-a atins scopul pe care și l-a propus. Bineînțeles că sunt diverse experimente, au existat diverse curente literare care au încercat să experimenteze tot felul de lucruri, însă cel mai important este ca literatura să se uite la om de sus în jos. Să-i reflecte inițial mintea, să reflecte ulterior inima și sufletul și abia ulterior ceea ce fac unii din păcate, confrați de condei, care reflectă literatura, se uită la om de jos în sus și din păcate în afară de anumite obscenități na, pe lângă anumite vulgarități, deci practic nu rămâne sufletul omului este pe undeva în pierdere, se pierde din păcate. Deci acest lucru de, din punctul meu de vedere, este foarte important, ca literatura să reflecte sufletul acestui popor și, mai mult decât atât, pământul pe care îl bătătorim zi de zi. Pentru că ați atins și activitatea dumneavoastră de profesor universitar, din câte am înțeles sunteți un profesor foarte, foarte exigent, dar ați recunoscut într-un interviu că la vârsta dumneavoastră, vârsta studenției, ați fugit și dumneavoastră de la ore. Luați în calcul acest lucru și față de studenții dumneavoastră de această rebeliune a vârstei sau...? Într-adevăr ați vorbit foarte frumos despre o anumite rebeliune, deci spiritul rebel nu m-a părăsit niciodată, chiar mai mult, vreau să vă să mă destăinui, să fac o anumită mărturisire, deci intrând în fiecare zi în aula studențească, în aula universitară, îmi păstrez și eu o anumite tinerețe, tinerețe proprie studenților cu care comunic. Mai mult decât atât, nu voi înceta niciodată să repet că studenții mei mă îmbogățesc foarte mult. Volens nolens, odată cu înaintarea în vârstă se produce un oarecare rodaj, o anumită dacă nu anchilozare, atunci cel puțin o repetiție ciclică a anumitor idei, un anumit balast, o anumită zgură și, bineînțeles cu ajutorul studenților încerc să renunț la această zgură, încerc să fac un schimb de experiență, acest feedback este unul extraordinar de, de pozitiv, este unul care mă tonifică, este unul care îmi conferă speranță că generația în devenire este una care ne va salva, până la urmă. M-ați întrebat dacă am chiulit. Când eram student la Universitatea din București era chiar o maximă celebră care circula printre studenți și ea spunea că dacă nu ai restanță, nu ai prestanță, în sensul că dacă nu ai măcar o restanță, atunci cu certitudine statutul tău este unul inferior. Am chiulit, însă vreau să fac o precizare pentru băiatul meu, care sunt convins de faptul că ascultă acum și ne vizionează, pentru studenții mei, că am chiulit doar a- doar pentru a pleca la bibliotecă și a cumpăra o carte, am chiulit doar doar pentru a vizio- a vizita o sală de expoziții, un spectacol dacă orele erau după-amiază și bineînțeles cu condiția că obligatoriu recuperam acele teme și nicidecum impactul negativ nu se răsfrângea asupra neprezenței mele fizice la acea oră. Asupra studiilor sau- Bineînțeles- a acumulării de cunoștințe. Exact. Mai recunoașteți că învățați din greșeli. Asta-i îndemnați și pe studenții dumneavoastră? Da. Învăț din greșeli, din păcate, din greșelile proprii învăț. Învăț din greșelile proprii fiindcă experiența oricărei personalități nu este atât de palpabilă. Ți se pare... 